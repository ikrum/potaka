# কন্ডিশন
শর্ত সাপেক্ষে কোন কিছু করাকে প্রোগ্রামিং এর ভাষায় কন্ডিশন বা কন্ডিশনাল স্টেটমেন্ট বলে। যেমন, আপনি আপনার বাসার দারোয়ানকে বলে দিয়েছেন অপরিচিত মানুষকে গেটের ভিতর ঢুকতে না দিতে। আর আপনার দারোয়ান সেটা মেনে নিয়ে অপরিচিত কাউকে বাসায় প্রবেশ করতে দেয় না। এখানে, দারোয়ান আপনাকে বাসায় প্রবেশ করতে দেবে, কিন্তু শর্ত সাপেক্ষে। সেই শর্তটা কি? শর্তটা হল: "আপনি যদি পরিচিত হন"। এবার প্রোগ্রামিং করে আপনার জন্য একটা ডিজিটাল দারোয়ান বানাই যে অপরিচিত মানুষদের বাসায় ঢুকতে দেবে না।

```
ধরি সে_পরিচিত = হ্যা;

যদি( সে_পরিচিত হয় ){
  দেখাও("আহেন স্যার, ভিত্তে আহেন।"); // প্রবেশ করতে দাও
}নাহলে{
  দেখাও("ভাই রাস্তা মাপেন।"); // প্রবেশের অনুমতি নেই
}
```

প্রোগ্রামটি দেখে আশা করি বোঝা গেছে, তবে শর্ত দেয়ার নিয়মটি হচ্ছে - যদি লিখে এর পর '()' প্যরেনথেসিসের (প্রথম বন্ধনী) মাঝখানে শর্তটি লিখতে হবে এখানে এক বা একাধিক শর্ত থাকতে পারে, একাধিক শর্ত এবং বা অথবা দিয়ে আপনি লিখতে পারেন এর মাঝে , তার পর '{}' কারলি ব্রেছ (দ্বিতীয় বন্ধনী) এর মাঝে সিদ্ধান্তটি কি হবে তা লিখবো। এখন আমাদের উপরের কোডটির দিকে তাকালে দেখতে পাবেন "নাহলে" একটি শব্দ সেটা কি করে? এর মানে হচ্ছে আপনার দেয়া শর্ত যদি না মানে অর্থাৎ সত্য না হয় তাহলে সে কি করবে সেটা আমরা বলে দেবে "নাহলে" এর পরের '{}' দ্বিতীয় বন্ধনীর মাঝে।

আচ্ছা বুঝলাম কিন্তু আমাদের যদি একাধিক শর্ত থাকে সেটার জন্যে আমরা "নাহলে" যদি ব্যবহার করতে পারি অন্যান্য প্রোগ্রামিং ল্যাঙ্গুয়েজ এ যা else if, সেক্ষেত্রে আপনার প্রথম কন্ডিশন সত্য না হলে পরেরটা চেক করবে এভাবে ক্রমান্বয়ে চেক করে যাবে যেটি সত্য হবে সেটিই কাজ করবে। আমরা এর জন্যে একটি উদাহরন দেখিঃ

```
ধরি তোমার_বয়স = ১৯;
যদি(তোমার_বয়স <= ২০){
 দেখাও("পড়াশোনায় মনোযোগ দাও");
}নাহলে যদি(তোমার_বয়স >= ২১ এবং তোমার_বয়স <= ২৫){
 দেখাও("কাউকে ভাল লাগলে প্রেম করা শুরু করো");
}নাহলে যদি(তোমার_বয়স >= ২৬ এবং তোমার_বয়স <= ৩০){
 দেখাও("বেশীদিন বাঁচবা না, বয়স যথেস্ট হইছে বিয়ে করে ফেলো");
}নাহলে{
 দেখাও("মরনের চিন্তা করো, কি নিয়ে মরবা");
}
```

প্রোগ্রামটি দেখেই বোঝা যাচ্ছে আর কিছু পরিচিত সিনট্যাক্স দেখতে পাচ্ছেন মনে হয় কন্ডিশনের এক্সপ্রেশনে কিছু অপারেটর যা আমরা তুলনামূলক অপারেটর চ্যাপ্টারে দেখেছিলাম। 
